---
layout: post
title: 一起為雪餅朗讀 Read for XueBing 第一集：建兵的诗
date: 2022-09-19T08:53:28.920Z
cover: https://i.imgur.com/EcUuHrS.png
categories:
  - 雪饼的朋友心声
tags:
  - 行动
---
兩個中國青年，失蹤一整年。\
這是來自他們朋友的聲音，在監獄高牆外，為他們朗讀，一起朗讀雪琴的文與建兵的詩。\
眾多渺小的發聲，匯聚成我們守望雪餅意志。

<!-- more -->

---

## 订阅Podcast：

<iframe style="border-radius:12px" src="https://open.spotify.com/embed/show/5C05EubxlDlANTWQVEcmWt?utm_source=generator" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

## 直接聆听/下载第一集：

​<audio id="audio" controls="" preload="none"><source id="mp3" src="../../../../podcast1.mp3"></audio>

---

## 建兵的诗 （未依順序）



### 1. 卅八生日自嘲

三十而立立未得，四十不惑惑益生；

清夢早隨春水遠，油膩漸共腹圍增；

蠻觸戰，蠅蝸名，滄浪濯足亦濯纓；

欲問前程君看取，蛤蜊將盡盤將空。

辛丑六月初五日

- 2021.7.14





### 2. 行道芒

就那樣

靜靜立著 綠著

靜靜開完花

靜靜結了果

直到

一顆顆孤零零的果子

從空中探下頭

才有人指點著 認出它們

從其餘的綠蔭中

就像一顆顆孤零零的心

懸著 在風吹雨打日曬里

小心翼翼地 長大

長出柔軟的身體

在緊繃的皮和堅硬的核之間

那讓它們

不惜 皮開肉綻

粉身碎骨 而奮身躍下的

到底是什麼？

2021.6.7





### 3. 無題

腐史盲丘意幾深

忤時媚世每交侵

八街鬼哭殤無祭

九折軒回路待尋

宋國高風六鹢退

雁門雰雪四愁吟

古來鹿馬殊難辨

欲起董狐鉤隱沈

2021.6.4





### 4. 有寄

鬥心病體每相妨，亂緒幽懷元自傷；

老大嗟余窮入骨，多情笑爾髮侵霜；

百年身世繁鶯語，萬里塵途幾雁行；

嶺海花殘春已去，憑欄風雨正猖狂。

2021.4.27





### 5. 辛丑上元小陰雨攜三妹遊園

偏是今年節侯早，春光不覺滿天涯；

鱗波洗眼深深綠，時雨隨風怯怯斜；

坐看魚兒吹水沫，尤憐鳧子繞荷花；

閒情暫放塵心遠，啼鳥聲中乘物華。

2021.2.27





### 6. 辛丑人日閒坐二首

其一

佳節羊城又一經，天涯倦客慣浮萍；

白衣斑駁驚心淚，舊句披離燭夜螢；

大患有身兼有我，曉夢如醉複如醒；

難遣閒愁隨柳絮，春色無邊深掩扃。



其二

不馴龍性嵇中散，長哭窮途阮步兵；

古豈無人悲永夜，今當有恨入鵑聲；

宜時難學三緘口，避地偏慳一夢清；

問說蘇門千載下，松杉尤作鳳鸞鳴。

2021.2.18





### 7. 初六日送窮聯

揚雄早逐，韓愈復送；奈何我行爾動，我靜爾休，嘆古來君子亦有；

叔向曾賀，顏回能安；偏是彼眾我寡，彼盈我竭，到今日小人得無。

2021.2.17





### 8.無題

翹彥絕倫，自有義行燭暗夜；

楚琴慷慨，由來大道厄孤標。

2021.2.16





### 9. 有寄

庚子殘年劫未消，忽聞傳信動悲憀；

只緣閔會隔銀漢，翻化魯牢成鵲橋；

馬蹶塵飛鼙鼓咽，風狂日暗赤旗飄；

欲將此恨傾杯酒，四壁無聲夜寂寥。

2021.2.7





### 10 有寄

零丁風雨倍淒涼，賈禍知君拚熱腸；

盛世歌吹文字獄，何人血淚自由章；

日移潮落魚還躍，雲壓天低鶴未藏；

莫道冬寒方徹骨，冰消浪起看春江。

2021.1.6





### 11. 霜降日饮茶有感

去夏携友买洞庭绿茶，当时大爱其气馥色鲜；

所余少许，今日试饮之，则色香俱失，唯余苦味耳。

秋风吹鬓乱如麻

素袖淄尘此路赊

最是芳华留不住

苦余偏沏旧年茶

2020.10.23





### 12. 庚子客中七夕

一夕別離重一秋，人間天上說綢繆；

可憐最是銀河鵲，歲歲年年不自由。

2020.8.25





### 13. 羈中逢生日無聊自解一首

高陽疫使滿人間，海國羈留學坐禪；

簾綴浮雲天一角，窗喧鳥語論三千；

看花每見戧風雨，寄命今逢庚子年；

茵溷早知非可計，何勞禱祝問因緣。

2020.7.25





### 14. 有感

雲雨氍毹每出奇

常聞仙樂和壎篪

大人方續沐猴冠

君子新裁相鼠皮

莪者菁菁餘酒飯

風兮獵獵擁旌旗

愁他樹倒猢猻散

公案三千堪問誰

庚子端陽

2020.6.25





### 15. 有感

舞袖笙歌喧画楼；但看绝顶白云浮。

青鸾北降传天敕；仙客南参拜玉丘。

金鼎悄悄烟火色；碧莲戚戚美人头。

劝君莫怨龙舟水；风雨苍茫无限愁。

2020.6.20





### 16. 有感

珠帘宝篆几重深；惯看风花浮玉樽。

偏是杜鹃啼梦断；丹墀新降小黄门。

2020.06.13





### 17. 无 题

默祭国殇重一年；九州含咽倍凄然。

青春有梦堙沧海；赤血无声染杜鹃。

北极陨霜寒彻地；南溟怒浪势滔天。

试看冰解雪消后；信有千夫催战舷。

2020.6.4





### 18.

素袖新塵掩舊塵

驚心歲月又殘春

青驢呼向趙州過

尤作邯鄲夢裡人

2020.4.30

-呼应2018.4.29的诗词


### 19.《暮春》

怒紫飞黄终作尘

怅闻风雨送残春

方酣一枕邯郸梦

谁见当年吕道人



### 20. 庚子年春节联

猪瘟，鼠疫，肺炎；辟谣，抓人，封城；

哭九州生民倒悬，劝诸君莫向人多处去；

富强，文明，民主；自由，和谐，法治；

笑一派强国崛起，看盛世只从美梦中来。

横批：居家隔离

给大家拜年，各自珍重！

2020.1.24




### 21. 《跨年夜獨坐寄祥子》

獨對昏燈聽雨聲，倥傯歲月幾心驚。

黃粱夢續徒空幻，赤鬼歌喧競太平。

鐵壁藏形龍虎蟄，荒原含怒火星明。

思君此日身何處，長夜無言氣縱橫。

2020.1.1





### 22. 新春拜年！

春生戌亥交岁除；但看爆竹，飞腾起漫天烟火；

气转龙蛇动山泽；且待惊雷，震荡开四野风云。

2019.2.5





### 23.

死去原非万事空，但悲尤是九州红。

待看瓦解冰消日，白铁三千拜鬼雄。

2018.12.17





### 24. 《六月》

六月人间听杜鹃

一声一泪一泫然

苍生有恨加三木

赤血无声哭九泉

木石口车怜精卫

脐唇乳目舞刑天

早知今日为前日

且看来年竞哪年

2015.6.4